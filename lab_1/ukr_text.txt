Що таке Батьківщина? Це якесь певне місце на Землі чи, може, щось більше? 
Щось пов’язане з усім найдорожчим, що є в людини, – з її батьками, 
найяскравішими відкриттями та відчуттями дитинства та становлення себе 
самої? Я вважаю, що й те, й інше у нерозривному взаємозв’язку.

Батьківщину не вибирають, проте в усіх куточках нашої планети – 
різноманітної за природою, культурою, суспільними звичаями – кожна людина 
по-особливому ставиться до того краю, який зве Батьківщиною. Для когось 
це країна хмарочосів та високих технологій, для інших – безкрая пустеля 
пісків та каменів. І завжди воно – місце, в якому людина народилась та 
виросла, - наймаліше її серцю, навіть після того, як вона може 
промандрувати навколо світу.

З давніх давен люди були готові захищати свою Батьківщину вогнем і мечем, 
не шкодуючи власного життя, бо лише це гарантувало їм та їхнім нащадкам 
можливість бути господарями на своїй землі та жити вільно. Сьогодні, 
коли людство зробило значний крок вперед у науці та культурі, 
пережило декілька жахливих війн, в яких загинули мільйони, на мій погляд,
 недопустимо розв’язувати війну, навіть під приводом захисту Батьківщини.
 Її треба захищати мудрим керівництвом, врахуванням інтересів усіх верств
 населення, толерантністю, чесністю, працелюбством. Бо зрадник Батьківщини
 – не той, хто змушений емігрувати під загрозою смерті, а той, 
хто використовує свою владу у власних інтересах, нажаль, дуже поширена 
проблема у багатьох країнах, у тому числі – в Україні. Крім того, 
я вважаю, що неможна шкодити іншим країнам – чиїмсь рідним батьківщинам, 
пояснюючи це потребами власної.

Моя Батьківщина – Україна – це держава з драматичною та суперечливою 
історією, чудовою щедрою природою,працелюбними та дружніми людьми. 
Я б зробив усе, що в моїх силах, аби всі ми жили у мирі та добробуті. 
На моє щире переконання, любов до Батьківщини – це не ли
ше знання її історії та повага до її державних символів, 
мови. Це взаєморозуміння з людьми, які живуть поруч. 
Це глибоке розуміння такої простої речі, що ми маємо поважати інших, 
аби вони поважали нас. І пам’ятати, що в кожного з нас є Батьківщина, 
біль за негаразди якої ми відчуваємо як власний.


Російські війська намагаються захопити два найбільших українських міста -
 Київ і Харків, але зустріли запеклий опір.

З України вже виїхали приблизно пів мільйона біженців, а проти Росії 
почали діяти жорсткі санкції.

В Україні наразі перебувають репортери ВВС:

головний міжнародний кореспондент BBC Ліз Дюсет - в Києві,
Марк Лоуен - на польсько-українському кордоні.
Ось, що вони відповідають на запитання читачів ВВС щодо ситуації в 
Україні.

Країни Балтії готуються до збройного конфлікту з Росією. Наскільки він 
реальний?
Які ризики мають погрози Путіна ядерною зброєю
Наскільки довго країни, що межують з Росією та країни-члени НАТО можуть 
почуватися в безпеці? - Христина Онофрас, Румунія

Марк Лоуен:

Країни східного флангу НАТО, що межують з Україною, стурбовані.

Пропустити подкаст і продовжити
подкаст
Що це було
Що це було
Головна історія тижня, яку пояснюють наші журналісти

Випуски
Кінець подкаст
У Литві запровадили надзвичайний стан. Швеція і Фінляндія, хоч жодна з 
них не є членом НАТО, минулого тижня приєдналися до екстреного саміту 
альянсу, а США збільшили присутність своїх військ у таких країнах, 
як Польща.

Деякі поляки, з якими я розмовляв у прикордонних районах, хвилюються 
про власну безпеку, але їхня основна увага, як і раніше, зосереджена на 
допомозі українським друзям, родичам в Україні або тим, хто втік від 
війни до Польщі.

У який момент країни НАТО погодяться з тим, що те, що відбувається, потрібно зупинити, і приїдуть, щоби підтримати Україну? - Тім Мефам, Брайтон, Велика Британія

Ліз Дюсет:

Країни та союзники НАТО стежать за кожним кроком Росії, попереджаючи, що альянс зробить усе, щоб захистити "кожний дюйм" своєї території.

Вони надали Україні зброю і боєприпаси, а також тренували українських солдатів впродовж останніх років - аж до моменту російського вторгнення.

Але вони неодноразово заявляли, що НАТО не "ступить на українську землю", оскільки Україна не є членом НАТО.

Однак все зміниться, щойно Росія вийде за межі України і порушить кордони будь-якої з країн-членів НАТО.

Стаття 5 Статуту НАТО стверджує, що "напад на одного союзника вважається нападом на всіх союзників".

Якщо це станеться, світ переміститься на незвідану територію і з'явиться небезпечна можливість конфронтації між НАТО та Росією.



Лишилось тільки ще спакуватись... Се було одно з тих незчисленних "треба", які мене так утомили і не давали спати. 
Дарма, чи те "треба" мале, чи велике, — вагу те має, що кожен раз воно вимагає уваги, що не я їм, а воно мною уже керує. 
Фактично стаєш невільником сього многоголового звіра. Хоч на час увільнитись від нього, забути, спочити. Я утомився.

Бо життя безупинно і невблаганно іде на мене, як хвиля на берег. Не тільки власне, а і чуже. А врешті — хіба я знаю, 
де кінчається власне життя, а чуже починається? Я чую, як чуже існування входить в моє, мов повітря крізь вікна і двері, 
як води притоків у річку. Я не можу розминутись з людиною. Я не можу бути, самотнім. Признаюсь — заздрю планетам: вони мають свої орбіти, 
і ніщо не стає їм на їхній дорозі. Тоді як на своїй я скрізь і завжди стрічаю людину.

Так, ти стаєш мені на дорозі і уважаєш, що маєш на мене право. Ти скрізь. Се ти одягла землю в камінь й залізо, 
се ти через вікна будинків — тисячі чорних ротів — вічно дихаєш смородом. Ти бичуєш святу тишу землі скреготом фабрик, 
громом коліс, брудниш повітря пилом та димом, ревеш від болю, з радості, злості. Як звірина. Скрізь я стрічаю твій погляд; 
твої очі, цікаві, жадні, влазять у мене, і сама ти, в твоїй розмаїтості кольорів й форм, застрягаєш в моїй зіниці. 
Я не можу розминутись з тобою... я не можу бути самотнім... Ти на тільки йдеш поруч зо мною, ти влазиш всередину в мене. 
Ти кидаєш у моє серце, як до власного сховку, свої страждання і свої болі, розбиті надії і свою розпач. Свою жорстокість і звірячі інстинкти. 
Весь жах, весь бруд свого існування. Яке тобі діло, що ти мене мучиш? Ти хочеш буть моїм паном, хочеш взяти мене... мої руки, мій розум, мою волю і моє серце... 
Ти хочеш виссать мене, всю мою кров, як той вампір. І ти се робиш. Я живу не так, як хочу, а як ти мені кажеш в твоїх незліченних "треба", у безконечних "мусиш".



З цього навчального року ви розпочинаєте вивчення однієї з найдавніших і найцікавіших наук – Астрономію, яка вивчає та досліджує природу, походження та еволюцію як окремих небесних тіл, 
так і Всесвіту взагалі. Під час вивчення даного підручника ви матимете змогу:
• здійснити захоплюючі космічні мандри в просторі та часі;
• розглянути історію зародження та розвитку астрономії як науки та еволюцію уявлень людства про те, як влаштований всесвіт;
• навчитись розрізняти сузір’я на зоряному небі, а також орієнтуватись на місцевості та визначати час за допомогою небесних світил;
• вивчити основні закони «небесної механіки», оскільки всі космічні тіла , супутники та космічні кораблі рухаються відповідно до закону 
всесвітнього тяжіння, про який ви вже знаєте з курсу фізики;
• познайомитись з відомими українськими дослідниками, котрі зробили вагомий внесок в освоєння космосу та розвитку астрономії як науки.

З розділів присвячених астрофізиці ви дізнаєтесь про те, які існують фізичні умови на поверхні різних планет Сонячної системи, 
чому навколо деяких планет існують кільця, як народжуються зорі, а також про те, як перетворюються на пил цілі планетні системи.